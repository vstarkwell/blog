---
layout: post
title: Κβαντομηχανική και μεταφυσική
description: Ένα σοβαρό πρόβλημα για την Ελλάδα είναι και το επίπεδο των πανεπιστημιακών.
categories:
  - γκρίνια
  - πύλες-του-ανεκδιήγητου
tags: 
  - μάνος-δανέζης
  - πάλμος
---

Ένα σοβαρό πρόβλημα για την Ελλάδα είναι και το επίπεδο των πανεπιστημιακών. Δεν είναι μόνο το ότι ένα μεγάλο μέρος από δαύτους είναι δοσίλογοι σε διατεταγμένη υπηρεσία που άμεσα ή έμμεσα διδάσκουν την υποταγή στον σύγχρονο ναζισμό, είναι και το ότι κάποιοι είναι απλά βλαμμένοι (χωρίς το ένα να αποκλείει το άλλο βεβαίως).

Σε ένα προηγούμενο post με αφορμή μια αρλούμπα που είπε o Στίβεν Χόκινγκ έγραψα: «Και βέβαια δεν ξέρω αν μπορούμε να μιλάμε για επιστήμονες πια. Με τη κβαντομηχανική και διάφορες θεωρίες περί χορδών και υπερχορδών, η άκρατη πιθανοκρατία μπλέκει με την μεταφυσική κι ο ορθολογισμός (η βάση κάθε επιστήμης) πάει περίπατο.» Για του λόγου το αληθές, ο καθηγητής αστροφυσικής Μάνος Δανέζης, ένας υποτίθεται σοβαρός επιστήμονας (τα της επιστημονικής κοινότητας δεν τα γνωρίζω αλλά τουλάχιστον αυτή την εικόνα έδινε προς τα έξω), ο οποίος μαζί με τον Στράτο Θεοδοσίου παρουσίαζαν παλιότερα την εκπομπή «Το Σύμπαν που Αγάπησα» στην ΕΤ3, [έδωσε «διάλεξη»](https://www.youtube.com/watch?v=f8OHwVzBZYc) που λέτε ρε παιδιά... Αν έχετε το Θεό σας... Στο «ινστιτούτο» του Πάλμου! Αν είναι ποτέ δυνατόν! Πόσο μπορεί να αυτοεξευτελιστεί ένας άνθρωπος;

Για όσους δεν είναι εξοικειωμένοι με τις «Πύλες του Ανεκδιήγητου», με την μεταφυσική παπαρολογία δηλαδή, να πω μόνο ότι ο Πάλμος είναι ο εν Ελλάδι απόλυτος βασιλιάς της αρλούμπας. Ο Λιακόπουλος κι ο Κωνσταντινίδης δεν πιάνουν μία μπροστά του μιας και είναι ο ΙΔΙΟΣ μέλος την ομάδας «Ε» ενώ έχει και σχολή για παιδιά με ιδιαίτερες «ικανότητες» (τηλεπάθεια, τηλεκίνηση κλπ) κάτι σαν το Xavier’s school for gifted youngsters ένα πράμα. Εννοείται πως κάτι χαμένες Ατλαντίδες, κάτι αστροπύλες, κάτι illuminati, κάτι αρχαία ελληνική υπερ-τεχνολογία, κάτι σατανιστές, κάτι αντίχριστους, κάτι προφητείες, κάτι εξωγήινους και τα ρέστα ο Πάλμος τα ’χει για πρωινό, ενώ βεβαίως αρθρογραφεί (που αλλού;) στην έγκριτη «Ελεύθερη Ώρα». Εκτός από γραφικός όμως ο Πάλμος (όπως συνήθως συμβαίνει με όλους αυτούς) είναι και ένας φασίστας, ρατσιστής και αντισημίτης του κερατά και δεν το κρύβει. Πήγε λοιπόν ο Δανέζης και έδωσε διάλεξη στου Πάλμου. Η αστροφυσική συνάντησε την μαλακία και έγινε αστρομαλακία.

Για να πάρετε μια γεύση από Πάλμο δείτε το παρακάτω (όσο μπορέσετε) βίντεο όπου ο σοφός γέροντας φορώντας μόνο ένα σορτσάκι, κρατώντας μια γκλίτσα και καθισμένος σε άσπρη πλαστική καρέκλα, «διδάσκει» κάποιους καθυστερημένους που είχαν πάει μαζί του σε κάποιο βουνό για να γιορτάσουν τα Προμήθεια. Θα ακούσετε μεταξύ άλλων για την θεά Αφροδίτη που πριν λίγα χρόνια χόρευε πάνω στα τραπέζια του Remezzo στην Μύκονο, για την ίλη μοτοκρός με σφαιρικούς κεραυνούς που προορίζεται να αντιμετωπίσει τους Τούρκους, για τις αποκλειστικές φωτογραφίες από το χρυσελεφάντινο άγαλμα της Αθηνάς, για τον Διόνυσο και τον Ηρακλή που ρίχνανε από διαστημόπλοιο με laser στους γίγαντες, για Ελληνικό ναό του 25.000 π.Χ. στο Μπανγκλαντές, για τον Απόλλωνα που πήρε μόνος του φαλάγγι τους Γαλάτες και πολλά πολλά άλλα...

<div class="yt-video" style="position:relative;height:0;padding-bottom:56.25%"><iframe src="https://www.youtube.com/embed/MfPdalsv5Hs?ecver=2" width="640" height="360" frameborder="0" style="position:absolute;width:100%;height:100%;left:0" allowfullscreen></iframe></div>
