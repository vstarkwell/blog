---
layout: post
title: Η προσευχή της Άντζελας
description: Νομίζω όμως πως οι άνθρωποι δεν ζουν πλέον τις στιγμές αλλά ζουν απλά για να τις περιγράφουν στα social media και να παίρνουν like.
categories:
  - γκρίνια
tags: 
  - διακοπές
---

Διακοπές σημαίνει διακόπτω αυτά που κάνω όλο το χρόνο. Δεν καταλαβαίνω πως συνδυάζονται διακοπές και ανελέητο facebook. Όχι ότι μου πέφτει λόγος κιόλας. Όπως την βρίσκει ο καθένας. Νομίζω όμως πως οι άνθρωποι δεν ζουν πλέον τις στιγμές αλλά ζουν απλά για να τις περιγράφουν στα social media και να παίρνουν like. Απέχουν ουσιαστικά από το παρόν. Καταγράφουν χωρίς να συμμετέχουν. Αντί να απολαύσει ο άλλος όσο μπορεί (γιατί κι η απόλαυση απαιτεί ικανότητα που σπανίζει πλέον) τη θάλασσα ή την πανσέληνο ανεβάζει φωτογραφίες της κακιάς ώρας κι απαντάει σε σχόλια. Αντί να χαλαρώσει και να αδειάσει το μυαλό του είναι διαρκώς αλέρτ στο κυνήγι του επόμενου ποστ. Απλά τραγικό.

Για μένα αυτές τις ρημαδιασμένες 15 μέρες (ανήκω στους προνομιούχους) που καταφέρνω να κάνω διακοπές κλείνουν α) web β) email γ) facebook δ) υπολογιστής, ε) παντός είδους ενημέρωση (εφημερίδες, τηλεόραση, ραδιόφωνο). Ούτως ή άλλως η επικαιρότητα δεν με ενδιαφέρει, αλλά στα αρχίδια μου εντελώς αν θα κάνει καύσωνα φονιά ή πολικό ψύχος, αν θα πεθάνει ο «X» διάσημος, αν θα βγούμε στις αγορές κι αν θα γίνουν παρανάλωμα τα αυθαίρετα που χτίστηκαν στα μεσογειακά δάση τα οποία καίγονταν και θα καίγονται γιατί απλά η φωτιά αποτελεί μέρος του κύκλου της ζωής τους. Το μόνο που παίζει είναι το YouTube (μουσική) και το Messenger για επικοινωνία μόνο με πολύ κοντινούς ανθρώπους.

Βλέποντας λοιπόν σήμερα στο φτερό τα πεπραγμένα στο TL τις μέρες που ήμουν off στέκομαι σε 2-3 γεγονότα ήσσονος σημασίας για τα οποία μπαίνω στο πειρασμό να καταθέσω κι εγώ τη βλακεία μου. Μια παραπάνω στα τόσα εκατομμύρια δεν κάνει διαφορά εξάλλου.

- Η γκρίνια για τον Αύγουστο βλέπω συνεχίζεται έως τώρα. Η αποστροφή μάλιστα για τον συγκεκριμένο μήνα ενέπνευσε τον άλλον να γράψει ολόκληρο (ωραιότατο) δοκίμιο. Κατά τη γνώμη μου δυο πράγματα συμβαίνουν: ή δεν παίρνουμε αρκετά αντικαταθλιπτικά ή παίρνουνε τόσα πολλά που πλέον τα έχουμε συνηθίσει και δε μας πιάνουν.
- Για την Αρλέτα βλέπω κλάψαν μέχρι κι οι καμπάνες της αγιασοφίας. Προσωπικά δε μου άρεσε καθόλου όπως δεν μου αρέσουν και τα λοιπά Χατζιδακικά απόνερα. Εξαιρετικά συμπαθής σαν προσωπικότητα, σαν φιζίκ, εντελώς αδιάφορη καλλιτεχνικά. Ευαισθησία (και καλά) με το ζόρι σε φάση μανιέρας, στιχουργικοί εξυπνακισμοί και στιλιζαρισμένος αστικός καθωσπρεπισμός. Πρωτοπόρος της απεχθέστατης νέο-swing σχολής που εξέθρεψε Μαραβέγιες και λοιπά τέρατα. Ιδανική για το Εκάλη club, για γαμήλιες δεξιώσεις στη Νέα Πεντέλη, για κάνα πάρτυ του Ρήγα και της ΔΑΠ, για ασανσέρ, τηλεφωνικά κέντρα, αίθουσες αναμονής κλπ. Άμα δε σου πετύχει η αποτρίχωση στο μουνί, ή άμα είσαι ο Κορτώ και δεις κατσαρίδα, βάζεις κι ακούς μια Αρλέτα για να στανιάρεις. Τέτοια φάση.
- Τι ακριβώς είπαμε ότι είχε κάνει στη ζωή της η Λάσκαρη πέρα από το να γεννηθεί όμορφη; Σημαντική η ομορφιά και καταλαβαίνω τη στεναχώρια των παππούδων των οποίων αποτέλεσε αντικείμενο ονείρωξης. Τους συλλυπούμαι και εύχομαι να ζήσουν να την θυμούνται, αλλά νισάφι πια με τα «ανυποψίαστα, μηδενικά πλάσματα, και γι' αυτό προνομιούχα». Νισάφι με την Ζωή, την Αλίκη και το νιάου νιάου βρε γατούλα. Από την άλλη κάποια βλήματα με εγκεφαλική παράλυση υποστηρικτές προφανώς της οικογενειακής ευθύνης, ανακάλυψαν πως ο πατέρας της εκλιπούσας υπήρξε συνεργάτης των Γερμανών. Ότι να ’ναι...
- Η Αλεξίου υπήρξε μια καλή τραγουδίστρια. Ψάχτηκε λίγο και στο κομμάτι της τραγουδοποιίας με μέτρια έως συμπαθητικά αποτελέσματα. Τελεία. Τίποτα λιγότερο, τίποτα περισσότερο. Προς τι η έκπληξη και η απογοήτευση μερικών για το κιτσάτο βίντεο που ανέβασε; Θα μου πείτε άμα θες να ανοίξεις διάλογο με την Παναγία καν’ το κατ’ ιδίαν. Πρέπει να το κάνεις live στο fb; Δεν ξέρω, ίσως συνηθίζεται στον καλλιτεχνικό χώρο. Ποιος μπορεί να ξεχάσει την τηλεοπτική προσευχή της Άντζελας Δημητρίου που έκανε να σπαράξει το πανελλήνιο; Η μήπως έχετε για πιο σοβαρές την Αλεξίου και διάφορες άλλες «ποιοτικές» κυρίες του σοσιαλμιντιακού μαχαλά, από την Άντζελα Δημητρίου; Τουλάχιστον να αναγνωρίσουμε στα κοινωνικά δίκτυα την απομυθοποίηση και το ξεγύμνωμα μερικών κούφιων ανθρώπων που στην καριέρα τους διατηρούσαν ένα προπέτασμα «ποιότητας» συνήθως δια της προσκολλήσεως σε κάποιους πραγματικά κι όχι κατ’ επίφαση σπουδαίους καλλιτέχνες.

Καλή επάνοδο στην καθημερινότητα σε όσους επέτρεψαν, καλή ξεκούραση σε όσους φεύγουν τώρα ή τις επόμενες μέρες, καλή συνέχεια σε όσους συνεχίζουν, καλή δύναμη σ’ αυτούς που δε σταμάτησαν ή δεν κατάφεραν ή δε γούσταραν να κάνουν διακοπές.

<div class="yt-video" style="position:relative;height:0;padding-bottom:56.25%"><iframe src="https://www.youtube.com/embed/JfzRGjXDsP4?ecver=2" width="640" height="360" frameborder="0" style="position:absolute;width:100%;height:100%;left:0" allowfullscreen></iframe></div>