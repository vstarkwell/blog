---
layout: post
title: Στίβεν Χόκινγκ
description: Η άκρατη πιθανοκρατία μπλέκει με την μεταφυσική κι η βάση κάθε επιστήμης, ο ορθολογισμός, πάει περίπατο.
categories:
  - γκρίνια
tags: 
  - stephen-hawking
---

Διαβάζω στο iefimerida.gr: Στίβεν Χόκινγκ: «Πρέπει να εγκαταλείψουμε τη Γη μέσα στα επόμενα 1.000 χρόνια. Πιστεύω ότι η ζωή στη Γη αντιμετωπίζει ολοένα και μεγαλύτερους κινδύνους ολοκληρωτικής εξαφάνισής της», είπε ο Χώκινγκ στη διάλεξή του στο Oxford University Union, περιγράφοντας με μελανά χρώματα το μέλλον. «Οι πυρηνικοί πόλεμοι, οι γενετικά μεταλλαγμένοι ιοί, η τεχνητή νοημοσύνη που θα μπορούσε να στραφεί εναντίον μας είναι μερικά μόνον απ’ τα σενάρια καταστροφής, που θα μπορούσαν σύντομα να υλοποιηθούν». Τι κάνουμε λοιπόν; Σύμφωνα με τον Χώκινγκ αν θέλουμε να διασφαλίσουμε την επιβίωση της ανθρωπότητας θα πρέπει να προωθήσουμε με αλματώδεις ρυθμούς τα διαστημικά προγράμματα: «πιστεύω ότι η ανθρωπότητα δεν θα έχει μέλλον αν δεν εξερευνήσουμε το διάστημα», είπε ο διάσημος κοσμολόγος. Κι εξέφρασε την επιθυμία να ταξιδέψει στο διάστημα με το σκάφος του δισεκατομμυριούχου Ρίτσαρντ Μπράνσον, το Virgin Atlantic Spaceship: «θέλω να κινητοποιήσω όσο το δυνατόν περισσότερο το ενδιαφέρον της κοινής γνώμης για τα διαστημικά ταξίδια.»

Μήπως ρε μεγάλε (λέω εγώ τώρα), αντί να δίναμε ένα σκασμό λεφτά για το διάστημα, να τα δίναμε εδώ στον φτωχό κοσμάκη μπας και ζήσει λίγο καλύτερα; Και γιατί να μην αγωνιστούμε ώστε να μην γίνουν πυρηνικοί πόλεμοι και να μην υπάρξουν γενετικά μεταλλαγμένοι ιοί που θα μας έρθει και φθηνότερα; Γιατί να μην παλέψουμε ώστε η τεχνητή νοημοσύνη να λειτουργήσει προς όφελος του πλανήτη και της ανθρωπότητας; Είναι καλύτερα δηλαδή να αποδεχθούμε την μοίρα μας και απλά να ψάχνουμε για έναν άλλο πλανήτη ώστε κάποια στιγμή να την κάνουμε (μέχρι να τον πηδήξουμε κι αυτόν);

Κάποιοι επιστήμονες είναι απλά τραγικοί. Ξεπουλημένοι στο σύστημα και κινούμενοι από το χρήμα και την ματαιοδοξία παίζουν έναν εντελώς βρώμικο ρόλο. Γίνονται οι δούρειοι ίπποι στην προσπάθεια αδρανοποίησης και πλήρους παθητικοποίησης του πόπολου. «Αφού το λέει ο Στίβεν Χώκινγκ!» σου λέει ο άλλος, «Το μέλλον είναι κατ’ ανάγκη μαύρο κι άραχνο. Δεν πάνε στο διάολο κι η κλιματική αλλαγή και τα ανθρώπινα δικαιώματα κι η κοινωνική αδικία κι η πείνα. Όλα πουτάνα!». Αυτό ακριβώς είναι το αποτέλεσμα.

Και βέβαια δεν ξέρω αν μπορούμε να μιλάμε για επιστήμονες πια. Με την κβαντομηχανική και διάφορες θεωρίες περί χορδών και υπερχορδών, η άκρατη πιθανοκρατία μπλέκει με την μεταφυσική κι ο ορθολογισμός (η βάση κάθε επιστήμης) πάει περίπατο. Και μένουν κάτι κνώδαλα σαν τον Χώκινγκ να μας λένε πως πρέπει να θυσιάσουμε τον πλανήτη στο βωμό του κέρδους και να ψάξουμε να βρούμε άλλον αντί να κινητοποιηθούμε προκειμένου να τον σώσουμε και να τον κάνουμε καλύτερο. Ντροπή και μόνο ντροπή! Τρίζουν τα κόκαλα του Αριστοτέλη, του Κοπέρνικου, του Νεύτωνα, του Μάξγουελ, του Αϊνστάιν κι όλων αυτών των μεγάλων που επάξια μπορούν να φέρουν τον τίτλο «επιστήμονας».
