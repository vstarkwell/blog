---
layout: post
title: Όταν το άτομο-Α αγαπάει το άτομο-Β
description: 500 εκατομμύρια χρόνια εξέλιξης με τη μια στα σκουπίδια.
categories:
  - γκρίνια
tags: 
  - κοινωνικό-φύλο
---

Λοιπόν ξέρετε κάτι; Η βλακεία δεν έχει να κάνει με τη μόρφωση. Ένας μορφωμένος μπορεί να είναι το ίδιο βλάκας με έναν αμόρφωτο. Για την ακρίβεια ένας μορφωμένος βλάκας είναι πολύ πιο επικίνδυνος από έναν αμόρφωτο βλάκα. 

«Δεν πρέπει να δηλώνεται το φύλο του παιδιού στο μαιευτήριο», λέει η άλλη. «Δεν μπορεί να καθορίζεται το φύλο φαινοτυπικά κατά τη γέννηση.»

Καταλάβατε; 500 εκατομμύρια χρόνια εξέλιξης με τη μια στα σκουπίδια. 500 εκατομμύρια χρόνια όπου οι άνθρωποι ερωτεύονταν και ζευγάρωναν «φαινοτυπικά» το έκαναν λάθος, σύμφωνα με την κυρα-κομπρέσα.

Άμα ας πούμε είσαι γιατρός και βρεις μπροστά στην πόρτα του νοσοκομείου έναν τύπο με ένα χασαπομάχαιρο στην πλάτη δεν πρέπει να αρκεστείς στο «φαινοτυπικό» συμπέρασμα πως κάποιος τον μαχαίρωσε και να δεις τι θα κάνεις με το τραύμα, αλλά θα πρέπει να ξεκινήσεις μια σειρά εξετάσεων για παραμαγούλες ίσως.

Πρέπει δηλαδή να παραβιάζονται κατάφωρα τα δικαιώματα της τεράστιας πλειοψηφίας των έμφυλων παιδιών και να χαρακτηρίζονται ως άφυλα (κάτι που δεν είναι) για να μη παραβιαστούν τα δικαιώματα κάποιας ιντερσέξ περίπτωσης.

«Να περιμένουμε», συνεχίζει, «να αποκτήσουν μόνα τους κοινωνικό φύλο τα παιδιά», όπως και όνομα βέβαια γιατί ως γνωστόν... κι η ονοματοδοσία είναι μεσαίωνας. Μέχρι το παιδί σας λοιπόν να αποφασίσει μόνο του τι φύλο είναι και πως θα το λένε, εσείς να του φωνάζεται «ψιτ» ξέρω ’γω. Κι αν έχετε παραπάνω από ένα παιδί «ψιτ νο2», ή βγάλτε άκρη μόνοι σας τελοσπάντων.

Και πόσο μαλάκας ο Percy Sledge που τραγουδούσε «όταν ένας άντρας αγαπάει μια γυναίκα» κι όχι «όταν το άτομο Α αγαπάει το άτομο Β». Πόσο αντιδραστικός...

<div class="yt-video" style="position:relative;height:0;padding-bottom:56.25%"><iframe src="https://www.youtube.com/embed/EYb84BDMbi0" width="640" height="360" frameborder="0" style="position:absolute;width:100%;height:100%;left:0" allowfullscreen></iframe></div>