---
layout: post
title: Εκφοβισμός
description: Εκφοβισμός και τραμπουκισμός θα υπάρχει όσο υπάρχουν άνθρωποι.
categories:
  - γκρίνια
tags:
  - γιακουμάκης
---

Με αφορμή την τραγική κατάληξη της υπόθεσης του Βαγγέλη Γιακουμάκη διαβάζεις τις καθιερωμένες copy/paste μελοδραματικές παπάρες επιπέδου τρίτης δημοτικού που ο κάθε wannabe συγγραφέας που σέβεται τον εαυτό του έχει πάντα πρόχειρες. Με τα λίγα που έχω παρακολουθήσει στην υπόθεση, νομίζω πως το ζήτημα έχει ως εξής.

Εκφοβισμός και τραμπουκισμός θα υπάρχει όσο υπάρχουν άνθρωποι. Και στα σχολεία και τα πανεπιστήμια και στην δουλειά και παντού. Το φαινόμενο βέβαια σαφώς έχει να κάνει με το μορφωτικό επίπεδο, αλλά είναι γεγονός πως υφίσταται ακόμα και στις πιο αναπτυγμένες κοινωνίες. Πόσο μάλλον στα κατσικοχώρια της Κρήτης που μεγάλωσε ο Βαγγέλης και οι υπόλοιποι πρωταγωνιστές της υπόθεσης. Όποιος έχει ζήσει σε επαρχία γνωρίζει για τα μύρια όσα περνάνε όσοι είναι «διαφορετικοί», όσοι έχουν κάποια ιδιαιτερότητα.

Ποιος λοιπόν φταίει; Σε ποιον πρέπει να αποδοθούν οι ευθύνες για την συγκεκριμένη ιστορία; Κατά την γνώμη μου οι υπεύθυνοι είναι δύο ειδών. Οι άμεσα υπεύθυνοι βεβαίως είναι οι Κρητικοί συμφοιτητές του Βαγγέλη και πρέπει να τιμωρηθούν με την μεγαλύτερη δυνατή αυστηρότητα. 

Οι έμμεσα υπεύθυνοι είναι τρεις. Πρώτα οι οικογένειες και του Βαγγέλη και των τραμπούκων. Οι μεν γιατί δεν «πλαισίωσαν» συναισθηματικά το παιδί τους, οι δε γιατί (αν δεν επιβράβευαν) μάλλον ανεχόταν τα νταηλίκια στα οποία επιδίδονταν τα μπουμπουκιά τους. Μετά ο κοινωνικός περίγυρος που ως συνήθως με την σιωπή του εκκολάπτει τέτοιες συμπεριφορές. 

Απ’ τις οικογένειες και τον περίγυρο όμως δεν μπορείς να έχεις πολλές απαιτήσεις. Άνθρωποι αγράμματοι, κοινωνίες κλειστές, αντιλήψεις αναχρονιστικές (το λιγότερο). Οι περισσότεροι από αυτούς δεν διαφέρουν σε πολλά από τα γίδια που φυλάνε.

Για μένα την μεγαλύτερη ευθύνη από όλους (ακόμα και από τους τραμπούκους) την έχει ο διευθυντής και το προσωπικό της σχολής. Όλοι αυτοί οι χαραμοφάηδες, που έχουν τόση σχέση με την παιδαγωγική όσο εγώ με την συγκριτική γραμματολογία, σίγουρα ήξεραν τι συνέβαινε και δεν έκαναν το παραμικρό, πιστοί στο δόγμα «μονιμότητα, αραλίκι και γαία πυρί μιχθήτω». Εκεί πρέπει να επικεντρώσουμε την κριτική μας και στους Μαρκογιαννάκηδες που σηκώνουν το τηλέφωνο και τα εν’ λόγω ανθρωπάκια στέκονται προσοχή.

Δεν έχει κανένα νόημα η ενοχοποίηση μόνο των άμεσα υπεύθυνων, των οικογενειών τους και του ευρύτερου κοινωνικού περίγυρου. Αυτοί ζώα ήταν και ζώα θα παραμείνουν. Η απαξίωση και η τιμωρία (αν υπάρχει τρόπος), αξίζει περισσότερο στον διευθυντή, στο προσωπικό της σχολής και στο πολιτικό σύστημα που τους χειρίζεται και χρησιμοποιεί. Ξεκάθαρα πράγματα.

«Να διαδώσουμε σ’ αυτούς  
Τους γκαντεμιάρικους καιρούς  
Να μη σκοτώνουνε τους διαφορετικούς.»
    
—Ν. Άσιμος

