---
layout: post
title: Χίλιες φορές πρεζάκιας
description: Άμα είσαι 16 και γράφεις τέτοιες κολοσσιαίες παπαριές.
categories:
  - γκρίνια
  - πολιτική
tags: 
  - ομπάμα
  - καθημερινή
---

Η Καθημερινή, η εφημερίδα των δοσίλογων διαχρονικά από την κατοχή έως σήμερα, δημοσίευσε χθες ένα άρθρο ενός μαθητή λυκείου που παρευρέθηκε στην ομιλία Ομπάμα και έγραψε τις εντυπώσεις του. Το παιδί δεν το ξέρω αλλά κατά πάσα πιθανότητα δεν είναι ούτε απ’ το Πέραμα ούτε απ’ τον Κολωνό ούτε απ’ τον Ασπρόπυργο. Δεν νομίζω πως παιδιά των λυκείων αυτών των περιοχών είχαν την δυνατότητα να παρακολουθήσουν την ομιλία του πλανητάρχη. Το πιθανότερο είναι να πρόκειται για μαθητή κάποιου ιδιωτικού σχολείου προερχόμενο από κάποια εύπορη οικογένεια. Ο πρόλογος της έκθεσης (περί έκθεσης πρόκειται - βρείτε τη και διαβάστε τη) έχει ως εξής:

«Καθώς στεκόμουν περιμένοντας να εισέλθω στο αμφιθέατρο του «Ιδρύματος Νιάρχος» ώστε να παρακολουθήσω την ομιλία του, προσπαθούσα να στοιχειοθετήσω τις σκέψεις μου σχετικά με το έργο και τη δράση του. Τα συναισθήματα τα οποία με κυρίευαν ήταν πολλά. Χαρά, θαυμασμός, δέος, καθώς και λύπη για το κλείσιμο ενός κύκλου. Προσπαθώντας να κατανοήσω το στοιχείο εκείνο που καθιστά τον πρόεδρο Ομπάμα τόσο ξεχωριστό, σκεφτόμουν τις αμέτρητες φορές που έχει απαντήσει σε επικρίσεις και ερωτήσεις με υπομονή, κατανόηση και παροιμιώδες χιούμορ. Τότε συνειδητοποίησα το χαρακτηριστικό εκείνο που διαχωρίζει τον πρόεδρο των Ηνωμένων Πολιτειών από άλλους συγχρόνους του ηγέτες. Ποτέ δεν απεκδύθηκε την ιδιότητα και τις υποχρεώσεις του πολίτη. [...]»

Δηλαδή χίλιες φορές πρεζάκιας παιδιά. Δεν το συζητάω...

Άμα είσαι 16 και γράφεις τέτοιες κολοσσιαίες παπαριές, τότε χίλιες φορές πρεζάκιας. 

Άμα είσαι 16 και περιμένεις να «εισέλθεις» κι εσύ αντί να χαζεύεις κανένα ωραίο κώλο στην ουρά κάθεσαι και «στοιχειοθετείς τις σκέψεις σου σχετικά με το έργο και τη δράση του Ομπάμα», τότε χίλιες φορές πρεζάκιας. 

Άμα είσαι 16 και γράφεις «οι αριθμοί δεν λένε ποτέ ψέματα» και μόνο στην ιδέα τι μπορείς να λες στα 46 ή στα 56, τότε χίλιες φορές πρεζάκιας. 

Άμα είσαι 16 και πιστεύεις πως «ακόμα και στα θέματα της Ελλάδας η επίδρασή του Ομπάμα είναι καταλυτική, καταφέρνοντας να μεταλαμπαδεύσει την πίστη του στον συνάνθρωπο καθώς και την ανάγκη συνεργασίας των λαών», τότε χίλιες φορές πρεζάκιας.

Άμα είσαι 16 και βρίσκεις το χιούμορ του Ομπάμα «παροιμιώδες» τότε χίλιες φορές πρεζάκιας.

Άμα είσαι 16 κι έχεις ζήσει την αραβική «άνοιξη», τα διάφορα επεισόδια στο σήριαλ ΙΡΑΚ, το Συριακό, το Παλαιστινιακό, τη Λαμπεντούσα, τη Λέσβο, τους δεκάδες χιλιάδες πνιγμένους στην Μεσόγειο, το προσφυγικό, και λες πως «ο Ομπάμα προτίμησε τη διπλωματία έναντι του πολέμου», τότε χίλιες φορές πρεζάκιας.

Άμα είσαι 16 και γράφεις πως το πρόβλημα του αρχιφασίστα, ρατσιστή και μισάνθρωπου Τραμπ είναι απλά ο «λαϊκισμός» και πως ελπίζεις ότι «ο επερχόμενος πρόεδρος θα ασπαστεί το ενωτικό μήνυμα του Ομπάμα και θα αποδεχθεί την πρόσκλησή του για συνεργασία και ομαλή μετάβαση», τότε χίλιες φορές πρεζάκιας.

Άμα είσαι 16 κι αντί για αφίσα του Τσε και του Μέσι έχεις στο δωμάτιο σου τον Τζήμερο, τότε χίλιες φορές πρεζάκιας.

Τουλάχιστον για να πέσει κάποιος στην πρέζα σημαίνει πως έχει αισθήματα. Δυστυχώς εκεί καταλήγουν οι πιο έξυπνοι κι οι πιο ευαίσθητοι. Οι στόκοι και οι γλύφτες γίνονται πολιτικοί.

ΥΓ. Επειδή ψυχανεμίζομαι πως ο συγκεκριμένος μαθητής έχει όλες τις προδιαγραφές για να γίνει στο μέλλον (και με το καλό) πολιτικός, βουλευτής, υπουργός και γιατί όχι και πρωθυπουργός, απλά να θυμίσω πως το μεγαλύτερο μέρος, αν όχι όλο, του υψηλά ιστάμενου πολιτικού προσωπικού της χώρας προέρχεται από ένα-δυο συγκεκριμένα ιδιωτικά σχολεία. Μιλάμε δηλαδή για δημοκρατία όχι μαλακίες! Μόνο ένας ξεφεύγει από αυτόν τον κανόνα, ο μοναδικός, ο ανεπανάληπτος, ο τιτάνας, Alexis Tsipras(!!!) που είναι δικό μας λαϊκο παιδί απ’ τους Αμπελοκήπους. Κι αυτός όμως μαθαίνει εντατικά αγγλικά και δικτυώνεται ταχύτατα με τα διάφορα αμερικανικά ινστιτούτα (ανθρώπους των οποίων συμβουλεύεται και χρησιμοποιεί σε καίριες θέσεις) προκειμένου να καλύψει τα χαμένα χρόνια που το ’παιζε αριστερός.
