---
layout: post
title: Πολυνομοσχέδιο
description: Για την περίπτωση που γίνει μες στον Αύγουστο η επανάσταση.
categories:
  - εξυπνάδες
tags:
  - 
---

Εγώ πάντως για την περίπτωση που γίνει μες στον Αύγουστο η επανάσταση, ετοίμασα ένα πολυνομοσχέδιο ώστε να μην βρεθούμε απροετοίμαστοι.

1. Απαγορεύονται οι **λέξεις** «παγωτίνι» και «λεμονίτα».
2. Επαναφέρεται η θανατική ποινή για όσους **κακοποιούν** παιδιά, ζώα και για τους δημιουργούς γαμήλιων βίντεο.
3. Απαγορεύεται η κολύμβηση σε θάλασσες, καθώς και η παραμονή σε **παραλίες**, τους μήνες Ιούνιο, Ιούλιο, Αύγουστο.
4. Μόνιμος και δια βίου υπουργός **πολιτισμού** διορίζεται ο Γιώργος Σταυρόπουλος. Μετά τον θάνατο του, τη θέση καταλαμβάνει αυτοδικαίως η Αντιγόνη Πηνελόπη Τσουρέκη.
5. Ως επικρατούσα θρησκεία του Ελληνικού κράτους ορίζεται ο **Ζωροαστρισμός**.
6. Οι συνθέτες Θ. Παπακωνσταντίνου, Μάλαμας και Πλιάτσικας υποχρεούνται να χρησιμοποιούν μόνο την μείζονα κλίμακα (**ματζόρε**), ενώ στίχους θα προμηθεύονται αποκλειστικά από την Ναταλία Γερμανού και μόνο.
7. Κάθε ψηφοφόρος της Χρυσής Αυγής υποχρεωτικά αναλαμβάνει την φιλοξενία και την σίτιση τριών τουλάχιστον **μεταναστών** και προσφύγων (400.000 x 3 = 1.200.000), οπότε λύνεται οριστικά το πρόβλημα.
8. Κάθε **προφίλ** στο facebook με πατούσες, ηλιοβασιλέματα, duck faces, ελληνικές σημαίες, Χριστούς και Παναγίες, πέφτει χωρίς καμία προειδοποίηση. Εξετάζεται σοβαρά το ενδεχόμενο να πέσει τελείως το Facebook ως παντελής χάσιμο χρόνου.
9. Όποιοι **επαρχιώτες** ζουν στην Αθήνα αλλά δεν την γουστάρουν και την κακολογούν, παραπονιούνται για ζωή εδώ και αναπολούν τα χωριά και τις πόλεις τους, θα συγκεντρώνονται στα στρατόπεδα συγκέντρωσης που προορίζονταν για τους πρόσφυγες και θα επαναπροωθούνται δια της βίας στους τόπους καταγωγής τους. Υπεύθυνος του project αναλαμβάνει ο Ζάχος Χατζηφωτίου.
10. Καλλιτεχνικός διευθυντής του **φεστιβάλ** Αθηνών διορίζεται ο Γιάννης Φλωρινιώτης.
11. Κλείνουν όλα τα **κινέζικα** εστιατόρια. Οι συμπαθείς Ασιάτες θα απορροφηθούν στην επέκταση του σιδηροδρομικού δικτύου του ΟΣΕ, μαζί με τους εργαζόμενους του Mega.
12. Η Σία Κοσιώνη μετακινείται στην θέση της Τσατσάς σε γνωστό οίκο ανοχής της οδού Φυλής. Στην ίδια επιχείρηση, ο Κυριάκος Θωμαϊδης αναλαμβάνει χρέη λεκανατζούς με βοηθό τον Κωνσταντίνο Μπογδάνο. Το πρόγραμμα του τηλεοπτικού σταθμού **ΣΚΑΪ** διαμορφώνεται ως εξής:
- 18:00-19:00 «Απ’ το Progressive Rock στην Fussion Jazz», μια μουσική εκπομπή με τον Μάριο Blackman.  
- 19:00-20:00 «Η ώρα του Μ-Λ ΚΚΕ», πολιτική εκπομπή  
- 20:00-21:00 «Η ώρα του KKE (μ-λ)», πολιτική εκπομπή  
- 21-00-23:00 «Θύρα 7», μια εκπομπή λόγου με τον Τάκη Τσουκαλά και τον Άκη Βαρδαλάκη  
- 23:00-12:00 «Στο σύμπλεγμα της Αράχνης»  
- 12:00-01:00 «Στο σύμπλεγμα της Αράχνης»  
- 01:00-02:00 «Στο σύμπλεγμα της Αράχνης»  
- 02:00-03:00 «Στο σύμπλεγμα της Αράχνης»  
13. Η γέφυρα Ρίου-Αντιρίου μετονομάζεται σε γέφυρα **μαρτύρων** της εθνικής οδού Αθηνών-Πατρών.
14. Ως μοναδική, γνήσια και αυθεντική **εκτέλεση** του εθνικού ύμνου, καθιερώνεται αυτή του [Σάκη Μπουλά](https://youtu.be/OOU-aSBhmDw). Καταργούνται όλες οι άλλες ενορχηστρώσεις και εκτελέσεις με μπάντες, φιλαρμονικές, συμφωνικές κλπ. Ο εθνικός ύμνος θα εκτελείται μόνο acapella και μόνο με κλάμα, με τσαλκάντζα. Απόντος του Μπουλά, ως μόνος εξουσιοδοτημένος εκτελεστής ορίζεται ο Σώτης Βολάνης.
15. Απαγορεύεται δια παντός η είσοδος στην χώρα στους **Scorpions**.
16. Η λεωφόρος Βασ. Σοφίας **μετονομάζεται** σε λεωφόρος Κώστα Μπόκολη.
17. Το Γωγουλίνι, αφού διαθέτει πλέον όλα τα απαραίτητα προσόντα (ως γνωστόν πήρε [πτυχίο στο οριεντάλ](https://www.facebook.com/100010480966702/videos/vb.100010480966702/275320109494019/?type=2&theater)), αναλαμβάνει την διεύθυνση του **ιδρύματος** Σαύρος Νιάρχος και του κέντρου πολιτισμού.
18. Απαγορεύονται όλα τα **τατουάζ** πλην των λογοτύπων «Γεωργακόπουλος ανταλλακτικά» και «θερμοσίφωνες Μαλτέζος».
19. Αφαιρείται η άδεια ασκήσεως επαγγέλματος της Ζέτας Μακρυπούλια και **διώκεται** ποινικά από ειδικό δικαστήριο για εγκλήματα κατά της υποκριτικής, καθώς και για εκτεταμένες ψυχικές και ηθικές βλάβες του φιλοθεάμωνος κοινού.
20. Το κανάλι Ε κλείνει και ο Μένιος Φουρθιώτης διορίζεται μόνιμος **πρόξενος** στην φυλή Κoteka, στην δυτική Παπούα - Νέα Γουινέα, για διάστημα όχι λιγότερο από 30 χρόνια.
21. Καθιερώνεται **κατώτατο** όριο βάρους για τις γυναίκες μοντέλα, τα 70 κιλά και ανώτατο όριο ύψους το 1,68.
22. Καταργείται η κατηγορία **ταινιών** ρομαντική κομεντί - αισθηματική κωμωδία.
23. Το Μέγαρο Μουσικής μετατρέπεται σε **parking** δίνοντας οριστική λύση σε ένα μεγάλο πρόβλημα της πρωτεύουσας. Τα μέλη του ΔΣ γίνονται παρκαδόροι. Όλη η δραστηριότητα του μεγάρου περνάει: α) δίπλα, στην αμερικανική πρεσβεία (συμφωνικές, όπερες, μπαλέτα και γενικώς μεγάλες παραγωγές), β) ακριβώς απένατι, στο Αρεταίειο νοσοκομείο (μουσική δωματίου, jazz σύνολα κλπ.) και γ) απένατι και λίγο πιο κάτω, στο Αιγινήτειο (εκληλώσεις που γινόταν στον κήπο, κάτι Πασπαλά, Μαραβέγιας κλπ).
24. Το Ελληνικό μετατρέπεται σε εθνικό **πάρκο** στο οποίο θα μεταφερθούν προς αναπαραγωγή δηλητηριώδη φίδια, λιοντάρια, τίγρεις, πάνθηρες, κροκόδειλοι, αρκούδες, λύκοι και άλλα ζωάκια. Ένα τμήμα του εθνικού πάρκου γίνεται βοτανικός κήπος αποκλειστικά για την παραγωγή και την μελέτη ινδικής κάνναβης και παίρνει την ονομασία «Βοτανικός κήπος - Άδωνις Γεωργιάδης».
25. Υπουργός **υγείας** ορίζεται ο Κωνσταντίνος Παπανικόλας υφυπουργός ο Τριάδης Δενδρουλάκης (Παντανέος).
26. Απαγορεύονται οι **swing** διασκευές ρεμπέτικων τραγουδιών. Σε όποιον αρέσει η jazz και το swing να γράψει μόνος του λόγια και μουσικές και να αφήσει τους πεθαμένους ρεμπέτες στην ησυχία τους.
27. Υλοποιώντας ένα πάγιο αίτημα της καλλιτεχνικής κοινότητας καθιερώνεται **σύνταξη** με βάση τις συμμετοχές στην εκπομπή του Σπύρου Παπαδόπουλου. Όσες περισσότερες συμμετοχές, τόσο περισσότερα ένσημα. Για παράδειγμα η Ζουγανέλη, η Μποφίλιου, ο Μαχαιρίτσας, ο Στόκας, ο Σταρόβας και διάφοροι άλλοι ογκόλιθοι της τέχνης που έχουν συχνή παρουσία στη συγκεκριμένη εκπομπή, σίγουρα, αν δεν το έχουν κάνει ήδη, βρίσκονται πολύ κοντά στο να κατοχυρώσουν συνταξιοδοτικό δικαίωμα. Τους αναγνωρίζεται επίσης και ανθυγιεινό επίδομα μιας και όλα αυτά τα ετοιματζίδικα που τους ταΐζουν εκεί, βλάπτουν την υγεία τους.
