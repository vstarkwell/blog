---
layout: post
title: Lodi
description: Το 1920, πολύ πριν τον Fogerty, κάποιος ανώνυμος Έλληνας μετανάστης (για πολλούς ο Σπύρος Στάμου) έγραψε ένα Ρεμπέτικο στο οποίο μνημονεύεται (μεταξύ άλλων) και το Λοντάι.
categories:
  - μουσική
tags: 
  - john-fogerty
  - επαμεινώνδας-ασημακόπουλος
  - χαρίλαος-πιπεράκης

---

Το Λοντάι (Lodi) είναι μια μικρή πόλη στην Καλιφόρνια κοντά στο Σακραμέντο. O John Fogerty που γεννήθηκε στο Μπέρκλεϊ (καμιά εκατοστή χιλιόμετρα μακρυά από το Λοντάι) έγραψε το ομώνυμο τραγούδι που έκαναν πολύ μεγάλη επιτυχία οι Creadence Clearwater Revival το 1969 χωρίς να ’χει παει ποτέ στο Λοντάι, απλά επειδή του άρεσε ο ήχος του ονόματος. Το 1920 όμως, πολύ πριν τον Fogerty, κάποιος ανώνυμος Έλληνας μετανάστης (για πολλούς ο Σπύρος Στάμου) έγραψε ένα Ρεμπέτικο στο οποίο μνημονεύεται (μεταξύ άλλων) και το Λοντάι. Το τραγούδι αυτό λέγεται «Το Ουέστ» αλλά λόγω κάποιου τυπογραφικού λάθους στο εξώφυλλο του δίσκου έγινε γνωστό ως «Τουστ».

Πήγα και στο Σαν Φραντσίσκο, 
κι όλο μερακλήδες βρίσκω. 
Σακραμέντο και Βαλέο, 
τι έχω πάθει δε στο λέω. 
Σακραμέντο και Λοντάι, 
ο Θεός να σας φυλάει.
Στο Σολέκι και στο Μπιούτι, 
μου τη σκάσαν στο μπαρμπούτι. 
Πήγα για να πάρω τσέντζι, 
και μ' αφήκαν μ'ούτε σέντζι. 

Αυτή είναι μια ηχογράφηση του ’35 (στην Αμερική πάντα) από τους Επαμεινώνδα Ασημακόπουλο και Χαρίλαο Πιπεράκη. Το «Σολέκι» που αναφέρει είναι το Salt Lake City, το «τσέντζι» τα ψιλά τα ρέστα (change) και το «σέντζι» το cent.

<div class="yt-video" style="position:relative;height:0;padding-bottom:56.25%"><iframe width="560" height="315" src="https://www.youtube.com/embed/KN3zZ_DjS_Q" frameborder="0" allow="autoplay; encrypted-media" allowfullscreen style="position:absolute;width:100%;height:100%;left:0"></iframe></div>