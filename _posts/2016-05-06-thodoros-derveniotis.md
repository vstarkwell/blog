---
layout: post
title: Θόδωρος Δερβενιώτης
description: Ο Δερβενιώτης, παρόλο που δημιούργησε τον καιρό που το κοπιάρισμα ινδικών και αραβικών τραγουδιών πήγαινε σύννεφο, έγραψε αυθεντικές και σπουδαίες μελωδίες.
categories:
  - μουσική
tags:
  - λαϊκά
  - 60s
---

Μια περίπτωση σπουδαίου δημιουργού, η αξία του οποίου δεν έχει εκτιμηθεί όσο θα ‘πρεπε, είναι ο Θόδωρος Δερβενιώτης. Μπορώ να θυμηθώ τουλάχιστον 4-5 πολύ μεγάλα, απ' τα λεγόμενα «εμβληματικά» για τον λαϊκό μας πολιτισμό τραγούδια, που και μόνο αυτά να είχε γράψει θα ήταν αρκετά: «Πάρε τα Χνάρια» (Καζαντζίδης), «‘Ισως» (Τσετίνης), «Σου ‘χω Έτοιμη Συγνώμη» (Μητσιάς), «Αναμνήσεις» (Αναγνωστάκης) και «Καθένας με τον Πόνο του» (Καζαντζίδης). Ο Δερβενιώτης, παρόλο που δημιούργησε τον καιρό που το κοπιάρισμα ινδικών και αραβικών τραγουδιών πήγαινε σύννεφο, έγραψε αυθεντικές και σπουδαίες μελωδίες. Πέρα απ’ αυτό, ήταν ένας προοδευτικός και σκεπτόμενος άνθρωπος, χαμηλών τόνων, σοβαρός, προσηλωμένος στη μουσική. Το «Καθένας με τον Πόνο του» το ‘χει σταμπάρει ανεξίτηλα ο Καζαντζίδης, σε δύο εκτελέσεις μάλιστα, μια του ’55 με σαντούρι αντί για μπουζούκι(!) και την πιο γνωστή της δεκαετίας του ’60. Κι η Πίτσα Παπαδοπούλου όμως το λέει μοναδικά... Στο μπουζούκι ο μεγάλος Παλαιολόγου.

<div class="yt-video" style="position:relative;height:0;padding-bottom:75.0%"><iframe src="https://www.youtube.com/embed/Py0hPpZGSiA?ecver=2" width="480" height="360" frameborder="0" style="position:absolute;width:100%;height:100%;left:0" allowfullscreen></iframe></div>
