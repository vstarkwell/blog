---
layout: post
title: Αρτέμης Σώρρας
description: Ο Αρτεμάρας, ένα δικό μας λαϊκό παιδί από την Πάτρα, θα μπορούσε να γίνει ο νέος Μπίλι δε Κίντ αν έμενε μόνο στις κομπίνες και άφηνε όλες τις πίπες για τους ΕΛ, τους Εβραίους, τις «συμπαντικές συνειδητότητες», τις ορκωμοσίες κλπ.
categories:
  - πύλες-του-ανεκδιήγητου
tags: 
  - σώρρας
---

Ο Αρτέμης Σώρρας παρότι είναι φασίστας για μένα είναι μια πολύ ενδιαφέρουσα προσωπικότητα για τρεις λόγους.

**Πρώτον** ανήκει στην κατηγορία των «ιδεολόγων» της κομπίνας που έλκουν τη καταγωγή τους από τους σκονακοποιούς των σχολικών μας χρόνων. Και εξηγούμαι... Οι ιδεολόγοι του σκονακίου αφιέρωναν ώρες ολόκληρες σε λεπτεπίλεπτες και ευφάνταστες κατασκευές που θα τους επέτρεπαν να αντιγράψουν. Θυμάμαι απίστευτα σκονάκια με αόρατες μεσινέζες να κινούν το χαρτί σε ειδικά διαμορφωμένη πλάτη καρέκλας, ιδιοφυή συστήματα προβολής, πράγματα δηλαδή που λογικά δημιουργούσαν στους βλάκες την απορία «γιατί ρε μεγάλε δεν αφιερώνεις στο διάβασμα τις ώρες που αφιερώνεις στο σκονάκι;». Και λέω στους βλάκες γιατί όλοι αυτοί δεν καταλάβαιναν πως το σκονάκι είναι ιδεολογία, είναι επαναστατική πράξη κατά της τρισκατάρατης αριστείας και περιέχει την χαρά της δημιουργίας που δεν τη συναντάς στο παθητικό διάβασμα. Το καλό σκονάκι ακονίζει περισσότερο το μυαλό από την παπαγαλία. Ο Αρτεμάρας λοιπόν έχει σίγουρα αφιερώσει σε όλες αυτές τις κομπίνες (END, ομόλογα Wozny, μετοχές της τράπεζας της Ανατολής, παγκόσμια καταπιστεύματα, Ε.ΣΥ. κλπ) ατέλειωτες ώρες (σχεδιασμός, ταξίδια, οργάνωση γραφείων, περιοδείες, ομιλίες, δικαστήρια, εκπομπές κλπ) πράγμα που γεννάει την ίδια ακριβώς απορία στον αδαή: «καλά και γιατί δεν αφιερώνει τον ίδιο χρόνο για να κάνει μια σοβαρή επιχειρηματική δραστηριότητα και να βγάζει χρήματα νόμιμα;». Ίδια είναι και η απάντηση: γιατί η κομπίνα είναι ιδεολογία και γιατί υπάρχουν ασύλληπτα κορόιδα εκεί έξω που περιμένουν απλά κάποιον να τα μαδήσει σαν κοτόπουλα.

**Δεύτερον** η κομπίνα που έχει στήσει είναι τόσο προφανής, τόσο κραυγαλέα, ώστε να αποδεικνύεται περίτρανα αφενός μεν αυτό που πάντα πίστευα πως ένα μεγάλο μέρος του πληθυσμού της Ελλάδας (κατά προσωπική εκτίμηση το 75%) έχει μόνιμη εγκεφαλική βλάβη, αφετέρου δε πως ο ίδιος είναι εξαιρετικά ικανός κι έχει τόσο θάρρος και θράσος ώστε να πουλήσει καταψύκτες στους Εσκιμώους.

**Τρίτον** έχει ξεβρακώσει κι έχει κάνει μπάχαλο το κράτος «το πιο ψυχρό από όλα τα ψυχρά τέρατα» κατά τον Νίτσε. Το ξεβράκωσε αναγκάζοντας ελληνικό δικαστήριο να αναγνωρίσει την ύπαρξη των περίφημων 600 δις (ουσιαστικά αναγνώρισε την ύπαρξη του μη υπαρκτού!) όταν ο Άδωνις και διάφοροι άλλοι βλαμμένοι έκαναν μηνυτήρια αναφορά για διασπορά ψευδών ειδήσεων και πρόκληση αναστάτωσης στο κοινωνικό σύνολο. Ο Αρτεμάρας έφερε λοιπόν κάτι μαϊμού τραπεζίτες(!) από τον Καναδά (όπου υποτίθεται είναι κατατεθειμένα τα χρήματα) και έστειλε δικαστές και πολιτική αγωγή για βρούβες. Και το ερώτημα προκύπτει αβίαστα. Όλοι αυτοί που υπόγραψαν τα μνημόνια κι όχι απλά αναστάτωσαν αλλά εξαθλίωσαν το κοινωνικό σύνολο από πόσα ειδικά δικαστήρια θα έπρεπε να έχουν περάσει μέχρι τώρα; Επίσης με μια άλλη πράξη ακτιβισμού, με τα χιλιάδες εντελώς ανούσια αλλά πολυσέλιδα εξώδικα προς τις εφορίες, τη ΔΕΗ και τα ασφαλιστικά ταμεία ο Αρτεμάρας έδωσε άλλη μια γροθιά στο κρατικό μηχανισμό προκαλώντας χάος (όχι ότι ήθελε και πολύ βέβαια).

Ο Αρτεμάρας, ένα δικό μας λαϊκό παιδί από την Πάτρα (ο οποίος ειρήσθω εν παρόδω εκτός από το κράτος τα έχει βάλει και με το παπαδαριό) θα μπορούσε να γίνει ο νέος Τζέσε Τζέιμς ή ο νέος Μπίλι δε Κίντ (θα του ταίριαζε καλύτερα λόγω ύψους) αν έμενε μόνο στις κομπίνες και άφηνε όλες αυτές τις πίπες για τους ΕΛ, τους Εβραίους, τις «συμπαντικές συνειδητότητες», τις ορκωμοσίες, το μεγαλείο της φυλής κλπ. Τώρα δυστυχώς θα μείνει στην ιστορία σαν ένα γραφικός φασιστάκος μικρο-κομπιναδόρος που τον κατατρόπωσε το κράτος ουροδοχείο της Μέρκελ και οι πραγματικά μεγάλοι κομπιναδόροι οι οποίοι όμως έχουν την έξωθεν εικόνα του νομοταγούς πολίτη. Κρίμα...
