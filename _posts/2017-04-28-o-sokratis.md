---
layout: post
title: Ο Σωκράτης
description: Γιατί και στην κάτω χώρα είν’ τα πνεύματα αιμοβόρα.
categories:
  - μουσική
tags: 
  - χατζιδάκις
---

Τις όρνιθες του Αριστοφάνη δεν τις έχω διαβάσει απ’ το πρωτότυπο. Δεν θα μπορούσα άλλωστε. Στο σχολείο και μόνο που άκουγα «αρχαία» έβγαζα φλύκταινες. Τις ξέρω όμως μέσα από την απόδοση του Βασίλη Ρώτα, τη σκηνοθετική ματιά του Κουν και φυσικά τη μουσική του Χατζιδάκι. Δεν γνωρίζω κατά πόσο ο Ρώτας έμεινε στο αρχικό κείμενο. Από τα λίγα που έχω διαβάσει ξέρω πως κράτησε το πνεύμα του Αριστοφάνη αλλά έκανε μια αρκετά ελεύθερη προσαρμογή.

Μ’ αυτή λοιπόν την επιφύλαξη πιστεύω πως το τραγούδι του Σωκράτη είναι από μόνο του ένα εξαιρετικό κείμενο, μια αιχμηρή και με ωραίο χιούμορ κατάθεση υπέρ του οθολογισμού και ενάντια στη θρησκεία και τον ιδεαλισμό. Αυτό δεν σημαίνει ότι θέλω να υποβαθμίσω τη προσφορά του Σωκράτη στη σκέψη, ούτε παραγνωρίζω την εμπάθεια του Αριστοφάνη απέναντι στο φιλόσοφο.

Είναι εκεί μια λίμνη πέρα / στους Σκιάποδες στην ξέρα / όπου κάθεται ο Σωκράτης / άπλυτος σαν λυχνοστάτης / και καλεί τα πνεύματα / να βγουν απ’ τα τάρταρα. / Σφάζει αρνιά και χύνει αίμα / για να πάει να πιει το πνέμα, / γιατί και στην κάτω χώρα / είν’ τα πνεύματα αιμοβόρα. / Κάθε πνεύμα πάει ρουφάει, / το ρωτάς και σου απαντάει. / Κάλεσε ένα, κάλεσε άλλο, / κάλεσε και το μεγάλο / μα όσο κι αν το ’πικαλιόταν / πνέμα δεν φανερωνόταν / κι έβγαλε φωνή το αίμα / κι είπε: «αυτός δεν έχει πνέμα».

Ιδίως τη τελευταία στροφή «κάλεσε ένα, κάλεσε άλλο, κάλεσε και το μεγάλο μα όσο κι αν το ’πικαλιόταν πνέμα δεν φανερωνόταν κι έβγαλε φωνή το αίμα κι είπε: αυτός δεν έχει πνέμα.» τη βρίσκω πραγματικά έξοχη!

<div class="yt-video" style="position:relative;height:0;padding-bottom:56.25%"><iframe src="https://www.youtube.com/embed/xFCB-BGF2c4?ecver=2" width="640" height="360" frameborder="0" style="position:absolute;width:100%;height:100%;left:0" allowfullscreen></iframe></div>