---
layout: post
title: Smile
description: Στο νεκροταφείο την ώρα που κατέβαζαν με τα σχοινιά το φέρετρο στον τάφο επικρατούσε... νεκρική (προφανώς) σιγή.
categories:
  - προσωπικά
tags: 
  - 
---

Ο κυρ Σταύρος πέθανε πλήρης ημερών. Υπερπλήρης για την ακρίβεια αφού είχε πατήσει τα 95. Κι όλα αυτά τα χρόνια τα έζησε όρθιος χωρίς σοβαρά προβλήματα υγείας. Η κηδεία σε τέτοιες περιπτώσεις μοιάζει λίγο με γιορτή. Γιορτή της ζωής και των πεπραγμένων του μακαρίτη. Σίγουρα στεναχωριέσαι που χάνεις έναν άνθρωπο, ιδίως αν είναι κοντινός, αλλά απ’ την άλλη λες πόσο να ζήσει πια; Το κλίμα ήταν λοιπόν εξ αρχής «ανάλαφρο» θα έλεγα, ή τέλος πάντων όχι ιδιαίτερα βαρύ.

Στο νεκροταφείο την ώρα που κατέβαζαν με τα σχοινιά το φέρετρο στον τάφο επικρατούσε... νεκρική (προφανώς) σιγή. Εκείνη την στιγμή λοιπόν το κινητό ενός από αυτούς που κράταγαν τα σχοινιά άρχισε να χτυπάει εκκωφαντικά παιανίζοντας τον ύμνο του Ολυμπιακού! Και βέβαια τέτοια ώρα - τέτοια λόγια τι μπορούσε να κάνει ο χριστιανός; Πώς να το κλείσει; Ο κυρ Σταυρος λοιπόν διέσχισε την Αχερουσία με «μουσικό χαλί» τον ύμνο του Ολυμπιακού (ολόκληρο) και με ένα αυθόρμητο γέλιο από τους παρευρισκόμενους. Και νομίζω πως όλοι γέλασαν με την καρδιά τους. Κανένας δεν έκανε προσπάθεια να το κρύψει.

Μετά την ολοκλήρωση της τελετής σκέφτηκα ότι δεν πρέπει να υπάρχει καλύτερος τρόπος για να πεις αντίο σε κάποιον που έζησε την ζωή και μάλιστα όπως την ήθελε. Με ένα γέλιο. Με αυτό δηλαδή που χαρακτηρίζει και διαφοροποιεί το είδος μας. Με ένα γέλιο ανθρώπινο, ζεστό κι ειλικρινές.

Smile though your heart is aching  
Smile when your heart is breaking  
When there are clouds in the sky, you’ll get by  
If you smile through your fear and sorrow  
Smile and maybe tomorrow  
You’ll see the sun come shining through for you  
Light up your face with gladness  
Hide every trace of sadness  
Although a tear may be ever so near  
That’s the time you must keep on trying  
Smile, what’s the use of crying?  
You’ll find that life is still worthwhile  
If you just smile

<div class="yt-video" style="position:relative;height:0;padding-bottom:56.25%"><iframe width="560" height="315" src="https://www.youtube.com/embed/UN8oLGBNXpE" frameborder="0" style="position:absolute;width:100%;height:100%;left:0" allowfullscreen></iframe></div>