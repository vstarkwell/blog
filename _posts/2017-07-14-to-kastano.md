---
layout: post
title: Το κάστανο
description: Όσοι βιάζεστε να λοιδορήσετε τους Αγρινιώτες που προσκυνούν κάστανα και παντόφλες, κάντε πρώτα τα παρακάτω ερωτήματα στον εαυτό σας.
categories:
  - γκρίνια
  - αμπελοφιλοσοφία
tags: 
  - αγρίνιο
  - παΐσιος
---

Βλέπω το χαβαλέ που γίνεται (δικαιολογημένα) με αφορμή το κάστανο του Παΐσιου και σκέφτομαι τα εξής:

- Πόσο διαφορετικό είναι να προσκυνάς μια εικόνα ή ένα κομμάτι «τίμιο» ξύλο από ένα κάστανο;
- Ποσό διαφορετικό είναι να προσκυνάς ένα λείψανο από ένα κάστανο;
- Ποσό διαφορετικό είναι να προσκυνάς ένα τοτέμ, ένα ειδώλιο ή ένα άγαλμα από ένα κάστανο;
- Ποσό διαφορετικό είναι πιστεύεις σε ένα παντοδύναμο πνεύμα (οποιοδήποτε) από ότι σε ένα θαυματουργό κάστανο;
- Ποσό διαφορετικό είναι εν τέλει ένα υπαρκτό κάστανο από έναν ανύπαρκτο θεό όπως κι αν λέγεται αυτός;

Όσοι λοιπόν βιάζεστε να λοιδορήσετε τους Αγρινιώτες που προσκυνούν κάστανα και παντόφλες, κάντε πρώτα τα παραπάνω ερωτήματα στον εαυτό σας. Η δίκη μου απάντηση είναι πως πρόκειται ακριβώς για το ίδιο πράγμα. Καμία απολύτως διαφορά δεν έχει.

Και προκειμένου να δώσετε έμφαση στην γελοιότητα του θέματος μην κάνετε αναφορές σε εξίσου ή και περισσότερο γελοίες επιστημονικοφανείς ειδήσεις που διαβάζετε στο δίκτυο. Κάποιος έγραψε για παράδειγμα πως «την εποχή που στην Κίνα επιτυγχάνουν την τηλεμεταφορά φωτονίων(!) στην Ελλάδα προσκυνάνε κάστανα» ή κάπως έτσι. Οι new age «κβαντικές» ανοησίες ξεπερνούν σε φαιδρότητα τα θαυματουργά κάστανα.