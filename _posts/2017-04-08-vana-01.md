---
layout: post
title: Vana 0.1
description: Based on «Δημουλά Generator».
categories:
  - εξυπνάδες
tags: 
  - απαράδεκτοι
---

Με κάποιες λίγες γνώσεις προγραμματισμού που έχω και βασιζόμενος στο αξέχαστο «Δημουλά Generator» αποφάσισα να φτιάξω ένα πρόγραμμα που με ένα κλικ να μπορεί να δίνει κάθε φορά ένα διαφορετικό ποίημα. Το ονόμασα Vana προς τιμήν της μεγάλης Βάνας Καρούλου Λέκκα (βλέπε Απαράδεκτοι επεισόδιο 8). Η πρώτη beta του Vana (0.1) είναι λοιπόν γεγονός και τα αρχικά αποτελέσματα είναι ιδιαιτέρως ενθαρρυντικά (μέχρι και τίτλο προτείνει). Μένουν βέβαια πολλά να γίνουν μέχρι την πρώτη σταθερή έκδοση (ένα γραφικό περιβάλλον της προκοπής, σημεία στίξης, η δυνατότητα ο χρήστης να θέτει κάποιες παραμέτρους κλπ) αλλά είμαι αποφασισμένος να το παλέψω. Γιατί δεν μπορεί ο κάθε τυχαίος κι η κάθε τυχαία να το παίζουν ποιητές στο FB κι εσύ αγαπητέ φίλε/φίλη να μην μπορείς! Για σένα λοιπόν σύντομα θα είναι εδώ το Vana. Πάρε ένα μικρό δείγμα «ποίησης με ένα κλικ» προς το παρόν.

Ποιος θυμάται πια

Μετά από μιάμιση καταιγίδα η απώλεια της ηχούς  
Μικροπομποί από τέμνοντα πάθη προσάραξαν μέσα μας  
Πόση αλήθεια πια  
Το ίχνος της ύπαρξης εφάπτεται της κλειτορίδος σου  
Λελογισμένες κβαντικές δονήσεις πολιορκούν την Ακροκόρινθο  
Υποηχητικές λάμψεις σιωπής ανατέμουν το έρεβος  
Ποιος θυμάται πια

Οι Άτλαντες κουράστηκαν  
Κίβδηλο το κάθε δευτερόλεπτο που πεθαίνει στα κρεματόρια χαμένων εραστών χείλη σου  
Ποιος θυμάται πια