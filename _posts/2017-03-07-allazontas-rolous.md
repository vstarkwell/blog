---
layout: post
title: Αλλάζοντας ρόλους
description: Σοφότερος γίνεται μόνο αυτός που ναι μεν αλλάζει αλλά κρατάει και κάτι από τα προηγούμενα.
categories:
  - αμπελοφιλοσοφία
tags: 
  - springsteen
---

Καθώς μεγαλώνουμε αλλάζουμε διαρκώς ρόλους. Από παιδιά γινόμαστε γονείς κι από γονείς παππούδες. Από μαθητές γινόμαστε εργαζόμενοι κι από εργαζόμενοι αφεντικά. Και πάει λέγοντας... Ένα σωρό μικρές ή μεγάλες αλλαγές ρόλων μπορεί να σκεφτεί κανείς στα πλαίσια της κοινωνικής ζωής ή απλά στο πέρασμα του χρόνου. Κι είναι απόλυτα φυσιολογικό. Έτσι γινόταν έτσι γίνεται κι έτσι θα γίνεται. Κι η διαρκής αλλαγή δεν σταματάει παρά μόνο όταν κουβαλάνε το έπιπλο οι 4 (κατά μια έννοια ούτε και τότε σταματάει αλλά ας μη κάνουμε το θέμα μακάβριο).

Σοφότερος όμως γίνεται μόνο αυτός που ναι μεν αλλάζει αλλά κρατάει και κάτι από τους προηγούμενους ρόλους. Τα δύο διαφορετικά σενάρια είναι προβληματικά. Τόσο αυτοί που πετάνε στα σκουπίδια όλους τους παρελθόντες ρόλους όσο κι αυτοί που (για δικούς τους λόγους) δεν αλλάζουν και μένουν καθηλωμένοι σε ένα συγκεκριμένο, δημιουργούν πρόβλημα τόσο στον εαυτό τους όσο και στο σύνολο. Στην Ελλάδα δυστυχώς (ίσως έχει να κάνει με το νερό;) μεγάλο μέρος του πληθυσμού ανήκει στις δύο αυτές τελευταίες κατηγορίες.

<div class="yt-video" style="position:relative;height:0;padding-bottom:56.25%"><iframe src="https://www.youtube.com/embed/myzqv3hTYNs?ecver=2" width="640" height="360" frameborder="0" style="position:absolute;width:100%;height:100%;left:0" allowfullscreen></iframe></div>