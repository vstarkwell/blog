---
layout: post
title: Σύμφωνο συμβίωσης
description: Κάθε μέτρο έχει χαθεί στις κραυγές μεταξύ των χριστιανοταλιμπάν από την μια μεριά και του lifestyle αδελφάτου του «πολιτικά ορθού» από την άλλη.
categories:
  - πολιτική
tags:
  - σύμφωνο-συμβίωσης
---

Σε ένα σοβαρό κράτος θα υπήρχε αυστηρά και μόνο ένας γάμος: ο πολιτικός γάμος μεταξύ ετεροφύλων που θα είχε σκοπό την δημιουργία οικογένειας, το θεσμικό και ουσιαστικό πλαισίωμα των παιδιών. Όποιος ήθελε να κάνει γαμήλιο τελετουργικό ορθόδοξο, καθολικό, βουδιστικό, δωδεκαθεϊστικό, παγανιστικό, σατανιστικό, ή ξέρω ‘γω τι στο διάολο, να το έκανε ελεύθερα. Η πολιτεία θα αναγνώριζε μόνο τον πολιτικό γάμο.

Σε ένα σοβαρό κράτος όλοι οι πολίτες θα είχαν εξασφαλισμένη ιατροφαρμακευτική περίθαλψη και μια αξιοπρεπή βασική σύνταξη, ακόμα κι αν δεν είχαν δουλέψει ποτέ στην ζωή τους. Κανένας άνθρωπος δεν θα εξαρτώνταν από την σύνταξη και την ασφάλιση του/της συζύγου του.

Σε ένα σοβαρό κράτος κάθε ισορροπημένος άνθρωπος εκτός γάμου και ανεξαρτήτως σεξουαλικής προτίμησης, που θα συγκέντρωνε 5-6 αντικειμενικές προϋποθέσεις (που θα είχαν να κάνουν με την διαβίωση και την ανάπτυξη του παιδιού), θα μπορούσε ατομικά να υιοθετήσει ένα παιδάκι.

Σε ένα σοβαρό κράτος θα υπήρχε ένας σοβαρός αστικός κώδικας που θα επέτρεπε στους ανθρώπους να ρυθμίζουν εύκολα και απλά θέματα εκπροσώπησης, ή κληρονομικά.

Η Ελλάδα ως γνωστόν ΔΕΝ είναι σοβαρό κράτος. Δεν έχει σοβαρή κυβέρνηση, δεν έχει σοβαρούς θεσμούς, δεν έχει σοβαρούς πολίτες και κατά συνέπεια δεν έχει και σοβαρό ομοφυλοφιλικό κίνημα. Αντί λοιπόν οι ομοφυλόφιλοι στην Ελλάδα να διεκδικούν τρία-τέσσερα ουσιαστικά πράγματα για αυτούς, αλλά και για όλη την κοινωνία, το μόνο που τους απασχολεί είναι να πως θα βάλουν στεφάνι στο κεφαλάκι τους! Ο αυθεντικός πολιτικός απατεώνας Τσίπρας τους πετάει καθρεφτάκια και χάντρες, σύμφωνα συμβίωσης και του κώλου τα εννιάμερα κι αυτοί πανηγυρίζουν.

Κάθε μέτρο έχει χαθεί στις κραυγές μεταξύ των χριστιανοταλιμπάν από την μια μεριά και του lifestyle αδελφάτου του «πολιτικά ορθού» από την άλλη.
