---
layout: post
title: Carole King
description: Το Tapestry ήταν ένας από τους καλύτερους δίσκους της δεκαετίας του ’70.
categories:
  - μουσική
tags: 
  - 70s
  - carole-king
  - freddie-mercury
---

Η τραγουδοποιία είναι ανδροκρατούμενη υπόθεση αλλά κάποιοι το πάνε παραπέρα και λένε πως οι γυναίκες απλά «δεν το ’χουν» με την δημιουργία τραγουδιών. Στην επιστήμη και κατ’ επέκταση στην ζωή την ίδια (η επιστήμη είναι ο καθρέφτης της ζωής) ισχύει ένας απαράβατος κανόνας. Κάθε βεβαιότητα μπαίνει οριστικά στο χρονοντούλαπο της ιστορίας (α ρε μεγάλε Αντρέα τι έχεις πει...) όταν βρεθεί μια εξαίρεση που αποδεδειγμένα την καταρρίπτει. Στη μουσική η εξαίρεση αυτή λέγεται Carole King.

Την Carole King προσωπικά την έμαθα μέσω των Queen. Το 1972 o Freddie Mercury πήρε μέρος σε ένα μικρό πρότζεκτ υπό τον τίτλο Larry Lurex για το οποίο με την βοήθεια του May και του Taylor ηχογράφησε το «Goin’ Back» της Carole King και του Gerry Goffin (ο πρώτος άντρας της), το οποίο είχαν κάνει επιτυχία τόσο η Dusty Springfield όσο και οι Byrds. 

Την ίδια εποχή λοιπόν που ο Freddie ηχογράφησε το "Goin’ Back" η  Carole King κυκλοφορούσε τον πρώτο προσωπικό της δίσκο. Μέχρι τότε έγραφε τραγούδια (συνήθως μαζί με τον Gerry Goffin) για διάφορους σημαντικούς τραγουδιστές. Και μένεις έκπληκτος όταν διαπιστώνεις πίσω από πόσες μεγάλες επιτυχίες κρύβεται αυτή η γυναίκα: «You Make Me Feel Like A Natural Woman», «Crying In The Rain», «Will You Love Me Tomorrow», «The Locomotion», «I’m Into Something Good», «Chains» κλπ κλπ κλπ.

Το Tapestry λοιπόν (αυτός ήταν ο τίτλος του άλμπουμ) της Carole King είναι αναμφίβολα ένας από τους καλύτερους δίσκους της δεκαετίας του ’70 και όχι μόνο. Το βίντεο αυτό είναι από ένα εξαιρετικό τηλεοπτικό ρεσιτάλ για το BBC στο οποίο η Carole King παίζει τραγούδια από το Tapestry.

<div class="yt-video" style="position:relative;height:0;padding-bottom:75.0%"><iframe src="https://www.youtube.com/embed/GqAgSTV56a0?ecver=2" width="480" height="360" frameborder="0" style="position:absolute;width:100%;height:100%;left:0" allowfullscreen></iframe></div>
